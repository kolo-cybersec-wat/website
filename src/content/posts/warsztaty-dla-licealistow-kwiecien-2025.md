---
title: Warsztaty dla licealistów
date: 2025-04-12
tags: ["welcome"]
image: "./assets/warsztaty-dla-licealistow-kwiecien-2025/article-hero.jpeg"
imageClassName: "object-[center_center]"
---

Mieliśmy przyjemność gościć uczniów liceów na warsztatach organizowanych przez 
członków Koła Naukowego Cyber Security w ramach dni otwartych Wydziału Cybernetyki WAT
 w dniu 11.04. Warsztaty poprowadzili Krystian Fedorowicz i Karol Narożniak.

W czasie wydarzenia licealiści mieli okazję pracować na maszynie wirtualnej
z systemem Kali Linux, rozwiązując swoje pierwsze zadania CTF. 
Uczniowie mogli zrozumieć i zastosować w praktyce ataki na aplikacje webowe.
Wśród podatności znalazły się m.in. ataki typu SQL injection. 
W trakcie inspekcji kodu źródłowego strony zostały znalezione istotne informacje
dotyczące struktury oraz ukrytych danych. Ostatnim zadaniem było wykonanie ataku
typu brute force na panel logowania, w wyniku czego uczniowie poznali hasło administratora.

Podczas rozwiązywania zadań uczniowie korzystali ze znanych narzędzi,
takich jak Burp Suite oraz ZAP Proxy.

Mamy nadzieję, że nasza prezentacja zainspirowała ich do dalszego rozwoju
w dziedzinie etycznego hackingu i że już niedługo zdobyta wiedza
pozwoli lepiej zabezpieczać codziennie używane aplikacje. 

Liczymy również na to, że udział w warsztatach zachęcił 
część uczestników do związania swojej przyszłości z naszą uczelnią.