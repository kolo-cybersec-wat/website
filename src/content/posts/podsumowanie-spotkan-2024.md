---
title: Podsumowanie spotkań Koła Naukowego Cyber Security – Październik, Listopad, Grudzień 2024
date: 2024-12-22
tags: ["welcome"]
image: "./assets/podsumowanie-spotkan-2024/article-hero.jpeg"
imageClassName: "object-[center_30%]"
---

Ostatnie miesiące były niezwykle inspirujące dla naszego Koła Naukowego Cyber Security! Dzięki Naszym członkom Koła mieliśmy okazję zgłębić fascynujące tematy na styku technologii, bezpieczeństwa i kreatywnych rozwiązań.

Październik: „Sztuka analizy malware’u: wprowadzenie do podstawowych technik”

Spotkanie otworzył Antoni Winiarek, student VII semestru Kryptologii i cyberbezpieczeństwa, wprowadzając nas w świat analizy złośliwego oprogramowania. Omówiliśmy podstawowe techniki, takie jak statyczna i dynamiczna analiza, oraz poznaliśmy narzędzia, które pomagają w badaniu zagrożeń. To był doskonały start dla wszystkich, którzy chcieli wejść w tematykę analizy malware’u.

Listopad: „Magiczne antywirusy i jak je omijać”

Szymon Owczarz, student VII semestru Kryptologii i Cyberbezpieczeństwa, poprowadził warsztat który odsłonił kulisy działania oprogramowania antywirusowego i pokazał, jak cyberprzestępcy uczą się omijać jego mechanizmy. Spotkanie pełne praktycznych przykładów oraz rozmów o etycznym podejściu do testowania systemów ochrony.

Grudzień: „Systemy kontroli RFID – czyli jak ‘ożenić’ bezpieczeństwo fizyczne z cyberbezpieczeństwem”

Ostatnie w tym roku spotkanie pokazało, jak technologia RFID może stać się kluczowym elementem łączącym bezpieczeństwo fizyczne z cyfrowym. Praktyczne zastosowania oraz potencjalne zagrożenia zostały omówione w sposób, który rozbudził ciekawość uczestników i poszerzył ich spojrzenie na tematykę bezpieczeństwa. Spotkanie poprowadził Adam Syndoman, student VII semestru Kryptologii i cyberbezpieczeństwa.

Każde ze spotkań było niezwykle ciekawe i znakomicie przygotowane. Czekamy na kolejne inspirujące wydarzenia w 2025 roku!