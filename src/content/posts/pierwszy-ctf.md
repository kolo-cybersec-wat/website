---
title: Pierwsze zawody CTF organizawane przez Koło Naukowe Cyber Security
date: 2023-12-15
tags: ["welcome"]
image: "./assets/pierwszy-ctf/article-hero.jpeg"
imageClassName: "object-center"
---

Pierwsze zawody CTF (Capture The Flag) zorganizowane przez Koło Naukowe Cyber Security już za nami! Odbyły się one 9-go grudnia i wzięło w nich udział 27 osób.

Uczestnicy mieli okazję zmierzyć się z zadaniami z zakresu programowania, inżynierii wstecznej, analizy podatności, informatyki śledczej i wielu innych obszarów. Studenci byli oceniani w podziale na dwie kategorie, tj. w kategorii zespołów 2-3 osobowych oraz uczestników indywidualnych. Zorganizowanie imprezy zawdzięczamy przede wszystkim zarządowi Koła Naukowego Cyber Security, który tylko w niektórych kwestiach wspierany był przez opiekuna koła. Najlepsi studenci w obu kategoriach otrzymali, oprócz dyplomów, nagrody rzeczowe, zaś organizatorzy zostali docenieni drobnymi upominkami ufundowanymi przez zaprzyjaźnioną z Wydziałem Cybernetyki firmę działającą w obszarze cybersecurity.

Wyjątkowe podziękowania należą się Weronice Czerniszewskiej, Łukaszowi Czerniszewskiemu, Cezaremu Bąkowi oraz Julii Ołowniuk za opracowanie konkursowych zadań i Michałowi Oręziakowi za stworzenie platformy, na której uczestnicy rozwiązywali zadania i jednocześnie byli oceniani.

W imieniu całego zarządu Koła Naukowego pragniemy jeszcze raz pogratulować wszystkim uczestnikom uzyskanych wyników, w szczególności tym którzy zajęli miejsce na podium.

https://wcy.wat.edu.pl/pl/wydzial/aktualnosci/pierwsze-zawody-ctf