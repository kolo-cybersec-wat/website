---
title: Pierwsze stacjonarne spotkanie z rozwiązywaniem zadań CTF już za nami
date: 2024-12-17
tags: ["welcome"]
image: "./assets/pierwsze-spotkanie-rozwiazywanie-ctf-2024/article-hero.jpeg"
imageClassName: "object-[center_80%]"
---

🎉 Pierwsze stacjonarne spotkanie z rozwiązywaniem zadań CTF już za nami! 🎉

Wczoraj odbyło się pierwsze z cyklicznych spotkań, które poświęciliśmy na wspólne rozwiązywanie zadań CTF (Capture The Flag). Spotkanie poprowadził mgr inż. Łukasz Czerniszewski, który podzielił się swoją wiedzą i doświadczeniem w dziedzinie cyberbezpieczeństwa, a także zainspirował nas do dalszej pracy nad rozwijaniem umiejętności analitycznych i technicznych.

Była to nie tylko okazja do nauki, ale również integracji i wymiany pomysłów w świetnej atmosferze! Rozwiązywanie zadań CTF wymaga kreatywności, pracy zespołowej i logicznego myślenia – te elementy z pewnością towarzyszyły nam podczas tego spotkania.

To dopiero początek! Planujemy kolejne cykliczne spotkania, które będą doskonałą okazją do wspólnej nauki, rozwijania pasji związanych z cyberbezpieczeństwem i praktykowania umiejętności niezbędnych w tej dziedzinie.

Dziękujemy wszystkim uczestnikom za zaangażowanie i obecność! 💪