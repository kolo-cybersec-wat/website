---
title: Koło CyberSecurity na konkursie matematycznym WAT dla licealistów
date: 2025-03-27
tags: ["welcome"]
image: "./assets/konkurs-matematyczny-2025/article-hero.jpeg"
imageClassName: "object-[center_25%]"
---

Cyberbezpieczeństwo, sztuczna inteligencja i… matematyka? Takie połączenia tylko na Wydziale Cybernetyki WAT

19 marca 2025 roku z okazji konkursu matematycznego organizowanego przez Wydział Cybernetyki mieliśmy przyjemność zaprezentować nasze stoisko edukacyjne, które wzbudziło ogromne zainteresowanie zarówno wśród licealistów, jak i ich opiekunów — burmistrzów, dyrektorów szkół, nauczycieli oraz rodziców.

Nasze Koło, wraz z członkami Koła Zainteresowań Cybernetycznych, przygotowało stanowiska pełne ciekawostek ze świata cyberbezpieczeństwa i sztucznej inteligencji.

Ogromnym zainteresowaniem cieszyły się również łamigłówki logiczne, które przygotował nasz kolega Karol Narożniak — każdy mógł spróbować swoich sił w ich rozwiązaniu i porozmawiać z nami o tym, jak umiejętność logicznego myślenia przydaje się w świecie nowych technologii.

Dziękujemy organizatorom za zaproszenie, a wszystkim uczestnikom za obecność i niesamowitą energię. Do zobaczenia przy kolejnych projektach!
